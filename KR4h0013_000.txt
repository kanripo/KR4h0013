# -*- mode: mandoku-view; -*-
#+TITLE: 極玄集
#+DATE: 2015-08-25 00:31:02.473223
#+PROPERTY: ID KR4h0013
#+PROPERTY: BASEEDITION WYG    
#+PROPERTY: JUAN 提要
<pb:KR4h0013_WYG_000-1a>¶
欽定四庫全書　　　　　集部八¶
　極元集　　　　　　　　總集類¶
　　提要¶
　　　　(臣/)等謹案極元集二巻唐姚合編合有詩集¶
　　　　已著錄合為詩刻意苦吟工于㸃綴小景搜¶
　　　　求新意而刻畫太甚流于纎仄者亦復不少¶
　　　　宋末江湖詩派皆從是導源者也然選録是¶
　　　　集乃特有鑒裁所取王維至戴叔倫二十一¶
<pb:KR4h0013_WYG_000-1b>¶
　　　　人之詩几一百首今存者凡九十九合自稱¶
　　　　為詩家射雕手亦非虚語計敏夫唐詩紀事¶
　　　　凡載集中所録之詩皆註曰右姚合取為極¶
　　　　元集葢宋人甚重其書矣二十一人之中惟¶
　　　　僧靈一法振皎然清江四人不著始未祖詠¶
　　　　不著其字暢當字下作二方空葢原本有而¶
　　　　傳寫佚闕其餘則字及爵里與登科之士一¶
　　　　一詳載觀劉長卿名下註曰宣城人與唐書¶
<pb:KR4h0013_WYG_000-2a>¶
　　　　稱河間人者不同乂皇甫曽註天寳十二載¶
　　　　進士皇甫冉註天寳十五載進士以登科先¶
　　　　後為次置曽于冉之前與諸書稱兄弟同登¶
　　　　進士者亦不同知為合之原註非後人抄撮¶
　　　　諸書所増入總集之兼具小傳實自此始亦¶
　　　　足以資考證也乾隆四十六年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR4h0013_WYG_000-3a>¶
極𤣥集原序¶
唐詩數千百家浩如淵海姚合以唐人選唐詩其識鑒¶
精矣然所選僅若此何也蓋當是時以詩鳴者人有其¶
集製作雖多鮮克全美譬之握珠懐璧豈得悉無瑕類¶
者哉武功去取之法嚴故其選精選之精故所取僅若¶
此宋初詩人猶宗唐自蘇黄一出唐法幾廢介甫選唐¶
百家亦惟據宋次道所有本耳又𤣥粹苑世已稀覩况¶
其他乎易嘗采唐人詩幾千家萬有餘首視此有愧蓋¶
<pb:KR4h0013_WYG_000-3b>¶
憫作者之苦心悼後世之無聞故凡一聯一句可傳誦¶
者悉録不遺亦不以人廢固知博而寡要勞而無功知¶
我罪我一不敢計業欲並鋟諸梓而力有未逮姑先此¶
集與言詩者共之時重紀至元之五年三月旣望建陽¶
蔣易題¶
